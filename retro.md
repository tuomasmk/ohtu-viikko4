# Retrospektiivitekniikat

Retrospektiivitekniikat ovat tapoja käydä projektia läpi jälkikäteen ja ne edesauttavat ryhmälle sopivien toimintatapojen löytämistä. Tekniikoita on paljon erilaisia, osassa erot ovat lähinnä kosmeettisia ja osassa keskitytään esimerkiksi pelkästään positiivisiin asoihin pyrkien vahvistamaan niitä. Osa tekniikoista edistää ryhmmäytymistä ja tutustuttaa ryhmän jäseniä toisiinsa ja toistensa työskentelytapoihin. Eri tekniikoita voidaan yhdistellä ja muokata omaan tarkoitukseen sopiviksi.

## Start, Stop, Continue, More of, Less of -Wheel

Tekniikassa pohjana on ympyrä, jossa on otsikossa mainitut sektorit. Kuhunkin sektoriin kirjoitetaan mieleen tulevia asioita. Isommissa projekteissa voidaan tehdä oma ympyrä projektin eri osa-alueista. Tekniikan etuna on nopeus, tekniikka toiminee hyvin ryhmillä, joiden osanottajat tuntevat toisensa entuudestaan. Tekniikka keskittyy projektiryhmän toimitatapojen hiomiseen.

## Glad, Sad, Mad

Tekniikassa kerätään ensin kaikilta osallistujilta palautetta lapuille, jotka sitten kootaan otsikossa mainittujen kolmen kategorian alle. Mad-sarakkeeseen on tarkoitus kerätä asioita, jotka eivät suoraan liity projektiin, mutta joilla voi olla suuri vaikutus projektin etenemiseen. Samaa asiaa koskevat laput järjestetään yhteen ja jokainen osallistuja äänestää ennalta määrättyä määrää asioita. Asioita käydään läpi tärkeysjärjestyksessä (alkaen eniten ääniä saaneesta) ja lopetetaan, kun kaikki aiheet on käyty läpi tai kun tapahtuman kestolle määritelty aika täyttyy (yleensä 60 minuttia).
